Sistem Programlama ve İleri C Uygulamaları

Kaynak :

http://www.csystem.org/

https://www.dropbox.com/sh/m22hjlwwanza0qx/AACJkCAa2aRLqP2n07tON034a?dl=0

1.1. Sistem Programlama Nedir?

Bilgisayar donanımıyla arayüz oluşturan, uygulama programlarına çeşitli bakımlardan hizmet veren programlara "sistem programları", programlamanın bunlarla ilgili alanına da "sistem programlama" denilmektedir. Sistem programlama faaliyetleri aşağı seviyeli olma eğilimindedir. Bunları yazmak için önemli ölçüde teorik bilgiye ve uygulama becerisine gereksinim duyulmaktadır. Sistem programlama yazılımın ağır sanayisi niteliğindedir. IT sektöründeki Microsoft, Apple gibi pek çok büyük firma geliştirdikleri sistem programlarıyla bu hale gelmişlerdir. Tipik sistem programlarından bazıları şunlardır:

- İşletim Sistemleri
- Derleyiciler ve yorumlayıcılar
- Editörler
- Debug Programları
- Virüs ve Antivirüs yazılımları
- Haberleşme programları
- Gömülü sistem programları
- Çevre birimlerinin ve diğer donanımsal aygıtların programlanması ve aygıt sürücüleri
- Veritabanı motorları
- Sanallaştırma yazılımları ve emülatör yazılımları
- Oyun motorları

Sistem programlama faaliyetleri için en çok kullanılan programlama dilleri C, C++ ve Sembolik Makina Dilleridir (Assembly Langauges). Tabii bazı sistem programları C#, Java ve hatta Python gibi dillerle de yazılabilmektedir. Fakat C/C++ dillerinin asıl uzmanlık alanı sistem programlamadır.


